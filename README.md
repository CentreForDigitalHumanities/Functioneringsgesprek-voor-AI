# Functioneringsgesprek voor AI

## Handleiding

Beantwoord deze vragen alvorens het doorlopen van het functioneringsgesprek:

1. Is er documentatie over de AI? Wat zit er al in het dossier, is dat nog toereikend en up-to-date?
2. Naam en functie van de invuller(s) van het functioneringsgesprek:
3. Datum:
4. Versiebeheer:

## Introductie

Het Functioneringsgesprek voor een AI is een tool ontwikkeld door Data School van de Universiteit Utrecht, in samenwerking met de Rijksinspectie Digitale Infrastructuur (RDI) en de Nederlandse Voedsel- en Warenautoriteit (NVWA). Het is een instrument om te testen hoe AI in verloop van tijd functioneert. Dit wordt gedaan op basis van 4 dimensies: werkzaamheden, prestaties, organisatie en ontwikkeling.

## Hoe werkt het functioneringsgesprek?

Het functioneringsgesprek is een vragenlijst bestaande uit 17 vragen, onderverdeeld in vier categorieën. Deze vragen worden doorlopen door de gebruiker van de AI, waarna het ingevulde functioneringsgesprek opgeslagen kan worden als interne documentatie en naar de toezichthouder gestuurd kan worden. De vragen bevatten toelichting om te helpen richting te scheppen in de beantwoording.
 
## Wanneer zet ik het functioneringsgesprek in?

Het functioneringsgesprek voor een AI kan worden gezien als een algoritmische versie van een ‘regulier’ functioneringsgesprek: het wordt periodiek ingezet om te beoordelen of de AI over verloop van tijd nog naar behoren functioneert. Het is belangrijk om te benadrukken dat het functioneringsgesprek géén instrument is om van tevoren te bepalen of het algoritme goed inzetbaar is. Het functioneringsgesprek gaat ervan uit dat er al een algoritmisch impact assessment uitgevoerd is, wat dient als de algoritmische versie van het sollicitatiegesprek. Het functioneringsgesprek is een test om over verloop van tijd – en na deze initiële toets – het functioneren van het algoritme te beoordelen. Dit kan bijvoorbeeld elk jaar zijn, of elke twee jaar. Ook kunnen er specifieke trigger events zich aandienen waardoor het inzetten van het functioneringsgesprek als noodzakelijk wordt geacht, naast een vast periodiek moment. Dit kan bijvoorbeeld het geval zijn wanneer de AI niet functioneert zoals verwacht en er afwijkende waarden zijn.
 
## Wat doe ik met het ingevulde functioneringsgesprek?

Het ingevulde FG kan gebruikt worden als kwaliteitsdocument. Wij adviseren om deze centraal op te slaan.

Wat als ik het Functioneringsgesprek wil aanpassen om hem geschikter te maken voor mijn eigen organisatie, feedback heb of andere vragen voor de makers?

Mail hiervoor naar [dataschool@uu.nl](mailto:dataschool.nl)

## Licentie & credits

Dit werk is gemaakt door Data School van de Universiteit Utrecht. Het mag niet worden gebruikt voor commerciële doeleinden. Het kan worden gebruikt voor niet-commerciële doeleinden. Als je dit werk wilt aanpassen, neem dan contact op met dataschool@uu.nl.

De ontwikkeling van dit werk werd ondersteund door inzichten en financiering van de Rijksinspectie voor Digitale Infrastructuur (RDI), de Nederlandse Voedsel- en Warenautoriteit (NVWA) en de AI Labs van Universiteit Utrecht.
